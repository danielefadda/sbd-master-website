---
layout: default
title: Obiettivi
permalink: /obiettivi/
---

L'obiettivo del master è di formare professionisti dotati di un mix di competenze multidisciplinari per acquisire e trattare big data ed estrarne conoscenza a supporto delle decisioni e dello sviluppo di servizi innovativi, sapendo anche gestire le ripercussioni etiche e legali che il loro utilizzo comporta. 

La sfida della formazione dei data scientists sta quindi all'incrocio delle competenze tecnologiche, analitiche, narrative ed etiche, e deve per questo integrare conoscenze di discipline diverse: data mining e machine learning, analisi di dati e visualizzazione, sistemi complessi e scienza delle reti, sociologia computazionale e simulazione sociale, etica, data journalism e storytelling. 

E' inoltre essenziale stimolare gli studenti all'uso creativo delle sorgenti dei dati, lasciando molto spazio alla formazione sul campo all'interno di progetti concreti in contesti reali. 

Oggi il data scientist è una delle figure professionali più ricercate. Un rapporto di McKinsey prevede per il 2018, nei soli USA, una carenza di 190.000 analisti esperti di Big Data e 1,5 milioni di manager capaci di usare i risultati delle analisi per prendere decisioni efficaci.