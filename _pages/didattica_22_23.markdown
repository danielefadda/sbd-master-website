---
layout: didattica
title: "Didattica 2022-2023"
permalink: /didattica/22-23
data_source: didattica_22_23
---

Il **Master Big Data** è un master full-time erogato interamente online che ha durata di un anno a partire da novembre. L'attività didattica prevede due fasi principali:

- **Prima fase** (Novembre - Luglio): dedicata alle lezioni frontali e attività progettuali
- **Seconda fase** (Agosto - Dicembre): dedicata al tirocinio di 475 ore presso i nostri partner

## Organizzazione Didattica

L'attività didattica settimanale durante la prima fase prevede alcune ore di lezioni frontali concentrate dal **mercoledì al sabato** e delle ore di laboratorio (non obbligatorie) durante le quali gli studenti potranno esercitarsi sperimentando sul campo i metodi presentati a lezione con il supporto di tutor.

Il consiglio del Master ha stabilito che ai fini del conseguimento del titolo sarà necessaria la **presenza obbligatoria dello studente ad almeno il 70%** delle ore di lezioni frontali.

### Crediti Formativi Universitari (CFU)

Il Credito Formativo Universitario (CFU) è l'unità di misura del volume di lavoro di apprendimento, richiesto ad un allievo in possesso di adeguata preparazione iniziale, per l'acquisizione di conoscenze ed abilità richieste da una certa attività formativa. 

Esso corrisponde a **25 ore di lavoro complessivo**, che comprende sia le ore di didattica frontale, sia lo studio individuale, sia altri tipi di attività (come il tirocinio). Ogni attività formativa ha associato un certo numero di crediti, che vengono acquisiti con il superamento di una verifica del profitto.

L'attività didattica sarà supportata dall'uso della **piattaforma Moodle**, dove gli studenti troveranno tutto il materiale didattico.
